<!DOCTYPE html>
<html>
<head>
	<title>Mohácsi busójárás 2018</title>
<meta charset="utf-8">
    <link rel="stylesheet" type="text/css" href="mohacs.css">
    
</head>
<body>
   <h1 id="fejlec">A mohácsi busójárás</h1>
    <h2>A hagyomány eredete </h2>
    <img class="jobbra" src="buso_1896.jpg" alt="1896-ban történt" title="1896-ban történt">
    <p>A busójárás, mint népszokás eredete a törökök kiűzésének legendáját eleveníti fel. A történet szerint az elbujdosott sokácok a mocsáros vidékeken rejtőztek, míg aztán meg nem elégelték az elnyomást – és rémisztő álarcokba, álruhákba öltözve áthajóztak a Dunán, alaposan ráijesztve az őket rabigában tartó törökökre.</p> 
    <p>Mohácsra a sakácok csak több tíz évvel az 1687-es felszabadulás után költöztek be, és vitték magukkal a legendát – amelyről később, a 18. század környékétől minden évben a tavaszi napfordulót követő holdtöltekor emlékeznek meg busójárás formájában.</p> 
    <p>Az esemény mára hatalmas népszerűségnek örvend, és évről évre egyre több turista látogatja meg a minden bizonnyal nagyon emlékezetes, látványos ünnepet.</p> 
                           <h2>A hagyomány szerint</h2>
    <p>A fenti történetből kiindulva a hagyományok szerint a busójárás éjszakáján a hagyományőrzők ijesztő, félelmetes maszkokat és jelmezeket húznak, valamint rengeteg olyan eszközt vesznek magukhoz, amellyel hangzavart lehet csapni – hiszen a legenda szerint a sakácok is így félemlítették meg az elnyomó török tábort.</p> 
    <p>A rendezvény leglátványosabb éjszakája mindig Farsangvasárnapra esik, amikor is a helybéli hagyományőrzők eljátsszák a busók partra szálását. Ez egy nagyon látványos esemény, amelynek során ladikokkal, csónakokkal érkeznek meg a beöltözött résztvevők, és kolompjaikkal, botjaikkal hatalmas hangzavart csapnak.</p> 
                          <h2>Idén is fantasztikus élményekkel gazdagodhatsz Mohácson </h2>
    <img id="erdekesseg" class="jobbra" src="busojaras_mohacs.jpg">
<p>Mint minden évben, idén is megrendezésre kerül a Mohácsi Busójárás. A farsangi és téli időszakot lezáró rendezvény február 8-án veszi kezdetét, és minden eddigi évnél több busó fogja várni az idelátogatókat.</p> 
<p>A többnapos rendezvény során több helyszínen, nagyjából 80 programot kínálnak majd. A legfőbb látványosságot a farsangvasárnap jelenti: közel 1.000 birkabundás, álarcos busó vonul végig szekereken, kocsikon és gyalog a városon, hogy aztán a főtérre érve szabad farsangolásba kezdjen, táncolva, bolondozva a népünnepély közönségével. Időnként ágyúk dörrenése szakítja félbe a teret betöltő sokac muzsika hangjait: a jelmezesek nem csak rikoltozásukkal, hanem ezzel is igyekeznek elijeszteni a telet, a hideget. Mikor besötétedik, meggyújtják a tér közepén elhelyezett, hatalmas máglyát, hogy annak magasra felcsapó lángjai elégessék a telet jelképező koporsót. </p>
<p>A busójárás programját nem irodánk, hanem a Mohácsi Önkormányzat szervezi, beleszólásunk nincs.</p>
Link: <a href="http://www.mohacsibusojaras.hu/?b=46">Kattints a 2018-as hivatalos mohácsi busójárás programjai </a>

 <div class="keret">
     <ul>                                                                  <h2>Összefoglalóan - Mi a busójárás?</h2>
   
    <li>Farsangi népszokás</li>
    <li>Többnapos karnevál</li>
    <li>Mohácsi környéki népszokás</li>
    <li>Sokác hagyomány</li>
    <li>Célja: tél elűzése tavasz várása</li>
    <li>UNESCO Szellemi örökségek listája (2009)</li>
    <li>Hungarikum (2012)</li>
</ul>
    </div>
</body>
</html>